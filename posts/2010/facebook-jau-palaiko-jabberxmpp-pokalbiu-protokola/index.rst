.. title: Facebook jau palaiko Jabber/XMPP pokalbių protokolą!
.. slug: facebook-jau-palaiko-jabberxmpp-pokalbiu-protokola
.. date: 2010-02-14 12:43:00 UTC+02:00
.. tags: floss, jabber, facebook
.. type: text

Puiki žinia, `Facebook pokalbiai jau veikia per Jabber/XMPP protokolą!
<http://developers.facebook.com/news.php?blog=1&story=361>`_.  Visiems, kas
nekantrauja tai išbandyti, reikalingus prisijungimo duomenis rasite čia (reikia
būti prisijungus prie Facebook):

    http://www.facebook.com/sitetour/chat.php

Kas yra tas Jabber/XMPP?
========================

Jabber/XMPP yra pokalbių protokolo atviras standartas. Šiuo metu tai yra
de-facto pokalbių protokolo standartas, labiausiai prigijęs ir daugiausiai
naudojamas. Šio standarto dėka, visiškai skirtingos programos, vadovaudamosi
nustatytomis protokolo taisyklėmis gali kurti savo programas, kurios sėkmingai
tarpusavyje susiderina.  Tai kažkas panašaus į XHTML standartą, daugelis
naršyklių laikosi šio standarto, todėl nereikia skirtingų svetainių atidarinėti
su skirtingomis naršyklėmis.

Jabber/XMPP atveju, daugelis pokalbių programų kalba ta pačia kalba, todėl
pavyzdžiui Gajim programos naudotojai gali sėkmingai bendrauti su Google Talk
naudotojais, o dabar lygiai taip pat atsirado galimybė bendrauti ir su Facebook
svetainės lankytojais.

Pastaba. Lietuvoje populiari pokalbių programa Skype, nepaiso jokių standartų,
todėl Skype nėra suderinamas su jokiomis kitomis programomis ar protokolais.
Skype naudotojai gali bendrauti, tik su Skype naudotojais. Padėti pasikeistų,
jei Skype pagaliau pradėtų paisyti standartų ir taip pat naudotų Jabber/XMPP
protokolą.

Prisijungimo instrukcijos Gajim programai
=========================================

Žemiau pateikiu instrukcijas, kaip prisijungti prie Facebook per `Gajim
programą <http://www.gajim.org/>`_.

1. Atsidarykite pokalbių prieigų valdymo langą ir atsidariusiame lange
   pasirinkite „Pridėti“:

   .. thumbnail:: /images/gajim-menu-prieigos.png

2. Toliau atsivėrusiame lange pasirinkite „Jau turiu prieigą, kurią noriu
   naudoti“:

   .. thumbnail:: /images/gajim-nauja-prieiga.png

3. Įveskite duomenis, kuriuos pateikia Facebook, adresu:

   http://www.facebook.com/sitetour/chat.php

   .. thumbnail:: /images/gajim-prieigos-duomenys.png

4. Galiausiai naujame langelyje spauskite „Baigti“:

   .. thumbnail:: /images/gajim-nauja-prieiga-pabaiga.png

5. Kadangi Facebook pokalbių serveris nenaudoja SSL/TLS šifravimo, tai Gajim
   įspės jus apie tai. Pasirodžiusiame langelyje pažymėkite abu paukščiukus ir
   spauskite „Gerai“:

   .. thumbnail:: /images/gajim-nesaugus-rysys.png
