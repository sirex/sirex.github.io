.. title: Karo nerimo įtaka atviriems duomenims
.. slug: karo-nerimo-itaka-atviriems-duomenims
.. date: 2022-07-15 09:36:07 UTC+03:00
.. tags: 
.. category: 
.. link: 
.. description: 
.. type: text


Šiais laikais, vedami nerimo atsiradusio dėl karo Ukrainoje, žmonės imasi gan
keistų sprendimų.

   Nerimas yra laisvės apkvaitimas.

   -- `Søren Kierkegaard <https://www.goodreads.com/quotes/18485-anxiety-is-the-dizziness-of-freedom>`_

Kitaip sakant, siekiant apsisaugoti nuo karo, imamasi įvairių veiksmų, kurie
apriboja mūsų laisves, kartais tokie apribojimai yra gan radikalūs.

Žemės ūkio ministerija (ŽŪM) siūlo uždrausti laisvą prieigą prie visų Lietuvos
erdvinių duomenų, kad šių duomenų negalėtų panaudoti Rusija, potencialaus karo
prieš Lietuvą metu. Štai ką rašo ŽŪM:

    2022 m. vasario 24 d. Rusijos Federacijai pradėjus vykdyti karinę agresiją
    prieš Ukrainą ir jos žmones, itin pasikeitė geopolitinė situacija regione.
    Šiuo metu turimi Lietuvos Respublikos teritorijos erdviniai duomenys yra
    vieši, jų prieiga nėra ribojama, todėl kyla grėsmė, kad jie gali būti
    panaudoti ir tai gali kenkti valstybės nacionaliniam saugumui.

    Siūloma:

    - nustatyti, kad duomenys bus teikiami **sudarant sutartis** ir nustatoma,
      kad valstybiniai erdvinių duomenų rinkiniai ir žemėlapiai teikiami
      Europos Bendrijos ir Šiaurės Atlanto sutarties organizacijos šalių
      naudotojams;

    -- `Žemės ūkio ministerija <https://e-seimas.lrs.lt/portal/legalAct/lt/TAK/d8a1cfa000e411edbfe9c72e552dd5bd>`_

Konkrečiai, čia kalbama apie `Geodezijos ir kartografijos įstatymo keitimo projektą`__.

__ https://e-seimas.lrs.lt/portal/legalAct/lt/TAP/437c07d0f1fb11ecbfe9c72e552dd5bd?jfwid=rqcaes3yb

Sutinku, kad tam tikrus kritinius objektus būtina apsaugoti ir atveriant
duomenis, visi konfidencialūs ar jautrūs duomenys yra pašalinami. Tačiau šiuo
atveju, siūloma iš esmės uždrausti visų erdvinių duomenų atvėrimą.

Dabartiniame `Geodezijos ir kartografijos įstatyme`__ yra nurodyta:

__ https://e-seimas.lrs.lt/portal/legalAct/lt/TAD/TAIS.143068/asr

    **31 straipsnis. Valstybinių erdvinių duomenų rinkinių ir žemėlapių
    naudojimo tvarka**

    1. Valstybiniai erdvinių duomenų rinkiniai ir žemėlapiai pagal tarptautinį
       „Creative Commons“ autorių teisių modelį priskiriami duomenų
       rinkinio pakartotinio naudojimo licencijos tipui.

O dabar, siūloma iš vis panaikinti šį punktą, tokiu būdu iš esmės uždraudžiant
erdvinių duomenų atvėrimą:

    **31 straipsnis. Erdvinių duomenų rinkinių ir žemėlapių naudojimo tvarka**

    1. Valstybiniai erdvinių duomenų rinkiniai ir žemėlapiai Europos Bendrijos
       ir Šiaurės Atlanto sutarties organizacijos šalių naudotojams teikiami
       šio įstatymo 9 straipsnio 2 dalies 9 punkte nustatyta tvarka.

\

    **9 straipsnis. Žemės ūkio ministerijos kompetencija geodezijos,
    kartografijos, erdvinių duomenų rinkinių tvarkymo ir Lietuvos erdvinės
    informacijos infrastruktūros plėtojimo srityse**

    2. Lietuvos Respublikos žemės ūkio ministras tvirtina:

       9) valstybinių erdvinių duomenų rinkinių ir žemėlapių naudojimo `tvarkos
          aprašą`__; 

__ https://e-seimas.lrs.lt/portal/legalAct/lt/TAD/7bc17c62d22a11ecb1b39d276e924a5d

\

    **III Skyrius. Valstybinių erdvinių duomenų rinkinių ir žemėlapių naudojimo
    tvarkos aprašas**

    7. Duomenys naudotojui teikiami neatlygintinai sudarant Naudojimosi
       valstybiniais erdviniais duomenų rinkiniais ir žemėlapiais `sutartį`__
       (toliau – Sutartis).

    __ https://www.geoportal.lt/geoportal/bendrosios-erdviniu-duomenu-naudojimo-salygos

    -- `Tvarkos aprašas <https://e-seimas.lrs.lt/portal/legalAct/lt/TAD/7bc17c62d22a11ecb1b39d276e924a5d>`_

Norint gauti atvirus duomenis ir toliau reikės sudaryti sutartį su Gis-Centru,
atsakingu už geoportal.lt.

Taip pat numatomas ribojimas, kad erdvinius duomenis būtų galima peržiūrėti ne
mažesniu, nei 10 000 masteliu, norint gauti mažesnį mastelį, reikės prisijungti
per el. valdžios vartus.



Kokią įtaką tai gali turėti?
****************************

Saugumo požiūriu, tai matyt neturės jokios įtakos, nes Lietuvos teritorija yra
puikiai padengta ir laisvai prieinama tiek `OpenStreetMap`__ projekto
žemėlapiuose, tiek komerciniuose `Google Maps`__ ar `Bing`__ žemėlapiuose.

__ https://www.openstreetmap.org/#map=7/55.544/23.758
__ https://www.google.com/maps/@55.352994,23.9625493,8z
__ https://www.bing.com/maps?cp=55.267065694058914~23.654878775495263&lvl=8

Be to, nemaža dalis erdvinių duomenų jau yra `atverti ir prieinami viešai`__.
Tai iš esmės, kelio atgal jau nebėra.

__ https://data.gov.lt/datasets?q=erdviniai

Tačiau laisvės suvaržymo požiūriu, tai turės didžiulę neigiamą įtaką. Registrų
centro pastabos dėl šio įstatymo projekto yra tokios:

    [...] manome, kad Projektas pirmiausia turėtų būti suderintas su `Teisės
    gauti informaciją ir duomenų pakartotinio naudojimo įstatymu`__, įvertinant
    ir Europos Komisijos parengtą įgyvendinimo reglamento dėl konkrečių didelės
    vertės duomenų rinkinių projektą, nes, priešingu atveju, jei būtų priimtas
    tokio turinio Projektas, Adresų registro ir Nekilnojamojo turto kadastro
    erdvinių duomenų atvėrimas būtų negalimas.

    __ https://e-seimas.lrs.lt/portal/legalAct/lt/TAD/77d2b640dd6711eb866fe2e083228059

    -- `Registrų centras <https://e-seimas.lrs.lt/portal/legalAct/lt/TAK/eb28bf71f2a311ecbfe9c72e552dd5bd>`_

Erdviniai duomenys yra kritinis pagrindas atvirų duomenų ekosistemoje, be jo,
atviriems duomenims bus padaryta didžiulė žala.


Ar tai tesėta?
**************

Greičiausiai ne. Tai prieštarauja `Europos Atvirų duomenų direktyvai`__,
kadangi erdviniai duomenys patenka į didelės vertės duomenų sąrašą ir privalo
būti atviri ir teikiami aukščiausiu brandos lygiu.

__ https://eur-lex.europa.eu/legal-content/LT/TXT/?uri=CELEX:32019L1024


Kaip apsisaugoti nuo agresoriaus?
*********************************

Manau, kad didžiausias dėmesys turi būti sutelktas gynybai ir kritinių
infrastruktūros objektų apsaugai.

Tam tikri objektai gali būti saugomi ir pašalinti iš atveriamų duomenų, bet
tikrai nereikėtų iš vis uždrausti visų erdvinių duomenų atvėrimą, nes uždraudus
atvirą prieigą prie tokių svarbių duomenų, pasidarysime sau daugiau žalos, nei
naudos.

Be to, erdviniai duomenys, tiek paveiksliukai, tiek palydovo nuotraukos, tiek
erdviniai duomenys jau seniausiai yra atviri ir viešai prieinami, tai uždrausti
jau gerokai per vėlu.
