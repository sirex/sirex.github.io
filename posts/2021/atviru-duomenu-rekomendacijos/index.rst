.. title: Atvirų duomenų rekomendacijos
.. slug: atviru-duomenu-rekomendacijos
.. date: 2021-01-04 12:18:55 UTC+02:00
.. tags: atviri-duomenys, teisės-aktai
.. category: 
.. link: 
.. description: 
.. type: text

Pagaliau `patvirtintos`__ ilgai ruoštos `atvirų duomenų rekomendacijos`_.

__ https://ivpk.lrv.lt/lt/news/view_item/id.2272

.. _atvirų duomenų rekomendacijos: https://www.e-tar.lt/portal/lt/legalAct/2bf2218048d311eb8d9fe110e148c770

*Rekomendacijų* turinys man patinka, nors tam tikros vietos mano akimis
„pasimetė vertime“, bet manau esmės tai nekeičia.

Šiame blogo įraše pabandysiu paaiškinti *Rekomendacijas*, per savo supratimo
prizmę.

*Rekomendacijose* aiškiai nurodoma, kaip atverti duomenis, kas už ką atsakingas
ir koks duomenų atvėrimo procesas.

Manau toks dokumentas yra naudingas ir reikalingas. Tam, kas parašyta,
didžiąja dalimi pritariu, tačiau žiūrėsime, kaip tai veiks praktikoje.

Toliau detalizuosiu, kokios atsakomybės ir koks procesas yra apibrėžtas
*Rekomendacijose*.

.. contents:: Turinys


Istorija
========

:2020-12-28:
    `Viešojo sektoriaus duomenų atvėrimo rekomentacijos`__, patvirtinta
    Ekonomikos ir inovacijų ministrės Aušrinės Armonaitės.

__ https://www.e-tar.lt/portal/lt/legalAct/2bf2218048d311eb8d9fe110e148c770

:2016-07-20:
    `Viešojo sektoriaus duomenų atvėrimo rekomendacijos`__, patvirtinta
    Susisiekimo ministro Rimanto Sinkevičiaus.

__ https://e-seimas.lrs.lt/portal/legalAct/lt/TAD/b56685404f7d11e68f45bcf65e0a17ee


Apibrėžtos atsakomybės
======================

Atvirų duomenų *Rekomendacijos*, visų pirma apibrėžia, kas už ką atsakingas.

Duomenų atvėrimo kuratorius
---------------------------

    *Pavedu* **Informacinės visuomenės plėtros komitetui** koordinuoti viešojo
    sektoriaus duomenų atvėrimą ir teikti konsultacijas šiuo klausimu.

    -- Ekonomikos ir inovacijų ministrė  Aušrinė Armonaitė.

Pirmiausia nurodyta, kad duomenų atvėrimą koordinuoja IVPK_. Jei konkrečiai,
šiuo metu IVPK atvirų duomenų sritį koordinuoja penkių žmonių komanda iš
`Skaitmeninės aplinkos skyriaus`__.

.. _IVPK: https://ivpk.lrv.lt/

__ https://ivpk.lrv.lt/lt/struktura-ir-kontaktai/kontaktai-1#tabpanel_16_1

Ši komanda konsultuoja įstaigas atveriančias duomenis, prižiūri atvirų duomenų
portalą ir atvertų duomenų kokybę, apibrėžia duomenų atvėrimo metodiką.


Duomenų atvėrimo koordinatorius
-------------------------------

    4.1. paskirti asmenį, atsakingą už Institucijos duomenų atvėrimo
    organizavimą (toliau – **Koordinatorius**) <...>

Kiekviena institucija atvirų duomenų kataloge `registruoja`__ tos įstaigos
atvirų duomenų koordinatorių, kuris atsakingas už įstaigos duomenų atvėrimo
darbų organizavimą.

__ https://data.gov.lt/partner/register


Atvirų duomenų vadovas
======================

    6. Duomenų atvėrimo veiksmus atliekančioms institucijoms rekomenduojama
    vadovautis Portale publikuojamu `Duomenų atvėrimo vadovu`__.

__ https://data.gov.lt/page/vadovas

Duomenis atveriančioms institucijoms rekomenduojama vadovautis `atvirų duomenų
vadovu`__, kuriame išsamiai išdėstytas visas duomenų atvėrimo procesas,
atitinkantis tai, kas nurodyta *Rekomendacijose*.

__ https://atviriduomenys.readthedocs.io/

Minėtas `Duomenų atvėrimo vadovas`__ yra išsami dokumentacija įstaigoms, kaip
atverti duomenis. Į *Vadovą* įeina `Duomenų struktūros aprašo (DSA)`__
specifikacija, kurios pagalba siekiama užtikrinti aukštą atvertų duomenų
brandos lygį.

__ https://atviriduomenys.readthedocs.io/

__ https://atviriduomenys.readthedocs.io/dsa/index.html

Minėtas *DSA* yra centrinė ašis visame duomenų atvėrimo procese.


Apibrėžtas duomenų atvėrimo procesas
====================================

Dar vienas svarbus dalykas yra duomenų proceso apibrėžimas, kurį perfrazuosiu
kiek kitaip, nei parašyta pačiame teisės akte:

1. **Preliminarus duomenų rinkinių sąrašas** (*Rekomendacijų* 5.1.1 punktas).

2. **Inventorizacija** (*Rekomendacijų* 5.1.2 punktas).

3. **Poreikio vertinimas** (*Rekomendacijų* 5.1.3 punktas).

4. **Duomenų atvėrimas** (*Rekomendacijų* 5.1.4 punktas).

   4.1. **Naujų duomenų atvėrimas** (*Rekomendacijų* 5.3 punktas).

   4.2. **Atvertų duomenų brandos lygio kėlimas** (*Rekomendacijų* 5.4 punktas).

.. image:: /images/2021/atviru-duomenu-rekomendacija/ADP-procesas.svg

*Rekomendacijose* siūloma naudoti iteracinį, poreikiu grįstą duomenų atvėrimo
ciklą, kur įstaigos pirmiausiai pasidaro inventorizaciją, tada vertina poreikį
ir palaipsniui atveria duomenis, vėl žiūri kam ko reikia ir kokios problemos,
tada kelia atvertų duomenų brandos lygį ir taip ciklas sukasi tiek kartų, kol
visi lieka patenkinti.


Preliminarus duomenų rinkinių sąrašas
-------------------------------------

Duomenų atvėrimas turėtų prasidėti nuo preliminaraus duomenų rinkinių sąrašo,
nesigilinant į duomenų rinkinių turinį, tiesiog apytiksliai įvardinant
vietas, kurios gali būti atvertinų duomenų.


Inventorizacija
---------------

Pagal sudarytą preliminarų rinkinių sąrašą, atliekama duomenų
`inventorizacija`__, parengiant duomenų struktūros aprašus, kurie leis geriau
suprasti kokius duomenis įstaiga turi, kokia tų duomenų apimtis.

__ https://atviriduomenys.readthedocs.io/inventorinimas.html

Pradėjus gilintis į duomenų struktūras, gali keistis preliminarus duomenų
rinkinių sąrašas, gali būti sudaromas naujas, patikslintas rinkinių sąrašas.

Inventorizacijos metu, patys duomenys nėra atveriami, tik parengiami atvertinų
duomenų struktūros aprašai, kurie publikuojami `atvirų duomenų kataloge`__.
Kad duomenų naudotojai iš anksto galėtų susipažinti su planuojamais atverti
duomenimis ir dar prieš atveriant duomenis, patikslinti, kokie duomenys
svarbiausi ar ko trūksta.

__ https://data.gov.lt/datasets


Poreikio vertinimas
-------------------

*Rekomendacijose* numatoma vykdyti poreikiu grįsta duomenų atvėrimą, t.y.
didžiausią dėmesį skirti duomenims, kurie yra reikalingi ir neša pridėtinę
vertę.

Naudotojai poreikį gali išreikšti dviejose vietose, `registruojant naują duomenų
rinkinį`__:

__ https://data.gov.lt/requests/request

.. image:: /images/2021/atviru-duomenu-rekomendacija/naujo-rinkinio-registravimas.png

Arba nurodant trūkumus, prie `esamo duomenų rinkinio`__:

__ https://data.gov.lt/requests/request

.. image:: /images/2021/atviru-duomenu-rekomendacija/esamo-rinkinio-keitimas.png

Abejose vietose galima `prisegti DSA lentelę`__, kurią publikuoja įstaigos po
inventorizacijos ir tiksliai laukų lygyje nurodyti ko trūksta ar kokie duomenys
yra svarbiausi.

__ https://atviriduomenys.readthedocs.io/poreikio-deklaravimas.html


Duomenų atvėrimas
-----------------

Galiausiai įstaigos įvertina naudotojų poreikį ir sudaro kasmetinį duomenų
atvėrimo planą ir `atveria`__ arba `kelia jau atvertų duomenų brandos lygį`__.

__ https://atviriduomenys.readthedocs.io/duomenu-saltiniai.html

__ https://atviriduomenys.readthedocs.io/brandos-lygio-kelimas/index.html

*DSA* lentelių dėka, didžiąją dalį duomenų atvėrimo darbų galima
automatizuoti, todėl pats atvirimas, kai jau yra paruošta *DSA* lentelė yra
gan nesudėtingas. O duomenų brandos lygio kėlimas, didžiąja dalimi taip pat
susijęs su esamų *DSA* lentelių tobulinimu.

Įstaigos paskirtas atvirų duomenų koordinatorius paklausimus dėl duomenų
gauna iš karto ir jei problema nėra didelė, pataiso taip pat iš karto.

Kadangi duomenų naudotojai gali atsisiųsti *DSA* lenteles ir teikti
pasiūlymus, kaip tas lenteles tobulinti, tai duomenų brandos lygio kėlimas
gali būti bendras darbas, kartu su duomenų naudotojais.




