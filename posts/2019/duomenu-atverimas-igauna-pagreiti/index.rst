.. title: Duomenų atvėrimas įgauna pagreitį
.. slug: duomenu-atverimas-igauna-pagreiti
.. date: 2019-07-23
.. tags: atviriduomenys
.. type: text
.. previewimage: /images/2019/pasisakyk.png

.. thumbnail:: /images/2019/pasisakyk.png
   :alt: Balsuok už atvirus duomenis
   :class: previewimage

**Neturintiems laiko, trumpai.**

Atvirų duomenų portalo įgyvendinimo ir duomenų atvėrimo darbai prasidėjo! Pirmo
etapo metu (2019 birželis — 2020 kovas) bus atverti šie `300 duomenų
rinkinių`__.  Šiuo metu yra planuojamas antras duomenų atvėrimo etapas.
Pasiruošti antram etapui reikia visuotinio Lietuvos verslo ir visuomenės
įsitraukimo. Nesvarbu ar esi verslo ar visuomenės atstovas, būk aktyvus ir
balsuok už tai, kokių duomenų reikėtų. Balsuojama šiame preliminariame `atvirų
duomenų sąraše`__. Siekiant rezultatų patikimumo, balsavimui reikalingas
prisijungimas prie Gitlab per Google, Twitter ar kitas socialines paskyras.
Straipsnio pabaigoje pateikiamos detalios instrukcijos kaip balsuoti arba kaip
įtraukti duomenis kurių dar nėra sąraše.

.. __: https://gitlab.com/atviriduomenys/manifest/issues?milestone_title=Pirmasis+duomen%C5%B3+atv%C4%97rimo+etapas
.. __: https://gitlab.com/atviriduomenys/manifest/issues?label_name%5B%5D=Duomenys

**Turintiems laiko, plačiau.**

Lietuvos atvirų duomenų portalas
================================

Lietuvoje duomenų atvėrimas įgauna pagreitį. Jau yra žinomi atvirų duomenų
portalo įgyvendinimo konkurso laimėtojai — patį portalą kurs Atea_, su kuria
IVPK pasirašė sutartį 2019–06–11 dieną, o projekto partnerių Darbo inspekcijos
ir Užimtumo tarnybos duomenis atvers `iTree Lietuva`_, `Gera Solutions`_ ir `Binar
Solutions`_ įmonių grupė, su kuriomis sutartys pasirašytos 2019–06–13 dieną.

.. _Atea: https://www.atea.lt/
.. _iTree Lietuva: https://www.itreegroup.eu/
.. _Gera Solutions: http://www.gerasolutions.lt/
.. _Binar Solutions: http://www.binar.lt/

Portalo kūrimo dalis kainuos 388,000 €, o Darbo inspekcijos ir Užimtumo
tarnybos duomenų atvėrimo dalis kainuos 239,000 €. Paskelbus viešąjį pirkimą
bendra biudžeto suma buvo 860,925.62 € (be PVM), tačiau tiekėjai pasiūlė
mažesnę 627,000 € kainą.

Didžioji dalis finansų bus panaudota duomenų atvėrimui. Bendrai, tiek Atea,
tiek įmonių grupė atvers 300 duomenų rinkinių iš penkių įstaigų:

- Švietimo ir informacinių technologijų centras — `21 rinkinys`__.

- Žemės ūkio informacijos ir kaimo verslo centras — `28 rinkiniai`__.

- Nacionalinė mokėjimo agentūra — `150 rinkinių`__.

- Valstybinė darbo inspekcija — `30 rinkinių`__.

- Užimtumo tarnyba — `72 rinkiniai`__.

.. __: https://gitlab.com/atviriduomenys/manifest/issues?scope=all&utf8=%E2%9C%93&state=opened&label_name[]=%C5%A0vietimo%20informacini%C5%B3%20technologij%C5%B3%20centras&milestone_title=Pirmasis%20duomen%C5%B3%20atv%C4%97rimo%20etapas
.. __: https://gitlab.com/atviriduomenys/manifest/issues?scope=all&utf8=%E2%9C%93&state=opened&label_name[]=%C5%BDem%C4%97s%20%C5%ABkio%20informacijos%20ir%20kaimo%20verslo%20centras&milestone_title=Pirmasis%20duomen%C5%B3%20atv%C4%97rimo%20etapas
.. __: https://gitlab.com/atviriduomenys/manifest/issues?scope=all&utf8=%E2%9C%93&state=opened&label_name[]=Nacionalin%C4%97%20mok%C4%97jim%C5%B3%20agent%C5%ABra&milestone_title=Pirmasis%20duomen%C5%B3%20atv%C4%97rimo%20etapas
.. __: https://gitlab.com/atviriduomenys/manifest/issues?scope=all&utf8=%E2%9C%93&state=opened&milestone_title=Pirmasis%20duomen%C5%B3%20atv%C4%97rimo%20etapas&label_name[]=Valstybin%C4%97%20darbo%20inspekcija
.. __: https://gitlab.com/atviriduomenys/manifest/issues?scope=all&utf8=%E2%9C%93&state=opened&milestone_title=Pirmasis%20duomen%C5%B3%20atv%C4%97rimo%20etapas&label_name[]=U%C5%BEimtumo%20tarnyba

Pilną duomenų rinkinių sąrašą, kuriuos planuojama atverti galite rasti čia:

https://gitlab.com/atviriduomenys/manifest/-/milestones/7

Kiekvieno duomenų rinkinio apimtis bus tiksliai apibrėžta atvėrimo proceso
metu, taip kad atitiktų duomenų rinkinio kaip logiškai vientisos kompaktiškos
susijusių duomenų grupės sampratą. Todėl iš vienos informacinės sistemos (IS),
kaip pirminio duomenų rinkinio šaltinio, gali būti suformuota daug duomenų
rinkinių. Todėl duomenų rinkinių skaičius 300 nelabai nusako, kiek tų duomenų
bus atverta ir kokį poveikį tai turės. Bet toks skaičius jau patvirtintas,
būtent tokiam sąrašui yra skirti pinigai ir pasak atvirų duomenų projektų
vadovo, šio sąrašo keisti galimybės nėra.

Antrasis duomenų atvėrimo etapas
================================

.. thumbnail:: /images/2019/antrasis-duomenu-atverimo-etapas.png
   :alt: Antrasis duomenų atvėrimo etapas

`Pirmasis duomenų atvėrimo etapas`_ yra įšaldytas ir nieko keisti nebegalima,
nes jau pasirašytos sutartys dėl šių duomenų atvėrimo. Tačiau šiuo metu
planuojamas `antrasis duomenų atvėrimo etapas`_. Atliktas 62 institucijų
įvertinimas dėl galimai naudingų duomenų atvėrimo. Tačiau duomenų atvėrimą
geriausiai įprasmina tik jų naudojimas.

.. _Pirmasis duomenų atvėrimo etapas: https://gitlab.com/atviriduomenys/manifest/issues/30
.. _antrasis duomenų atvėrimo etapas: https://gitlab.com/atviriduomenys/manifest/issues/31

Iš vienos pusės yra svarbu žinoti kokių duomenų yra, tačiau dar svarbiau
suprasti kokių duomenų labiausiai reikia verslui, nevyriausybinėms
organizacijoms ir visuomenės atstovams.

Jau kuris laikas bandoma išsiaiškinti, kokie atverti duomenų rinkiniai turės
didžiausią poveikį ir kokių duomenų labiausiai reikia. Jei pavyks įtraukti
tikruosius atvirų duomenų naudotojus į šį procesą, tada tikėtina, jog
priartėsime prie poreikiu grįstų kokybiškų duomenų atvėrimo.

Tam ir kviečiame duomenų atvėrime, o ypač poreikio įvertinime dalyvauti
plačiąją visuomenę, o ypač jos aktyvią dalį, kuri jau yra pasiruošusi naudoti
viešojo sektoriaus duomenis, turi idėjų kokių duomenų reikia jų projektams
įgyvendinti, išspręsti socialines, viešojo intereso ar asmenines problemas.

Taigi aktyvus visuomenės, verslo, mokslo, piliečių dalyvavimas ir nuomonės
surinkimas duomenų atvėrimo darbų koordinavimui yra labai svarbus ir
reikalingas.

Poreikiu grįstas duomenų atvėrimas, bus įmanomas tik esant susiformavusioms ir
aktyvioms atvirų duomenų naudotojų bendrijoms iš visuomenės, verslo ir mokslo
srities.

Tokioms atvirų duomenų naudotojų grupėms susiformuoti visuomenėje yra
reikalingas netrumpas laikas ir kas ne mažiau svarbu — kritinis pradinis
numanomai labiausiai paklausių tvarkingai atvertų duomenų kiekis. Tačiau ir
pradiniam kokybiškai atvertų duomenų rinkinių sąrašui sudaryti yra reikalinga
nusistatyti duomenų rinkinių atvėrimo prioritetus.

Bendradarbiaujant kartu su IVPK_ ir EIMIN_ buvo nuspręsta išbandyti GitLab__
aplinką, kuri leis potencialiems atvirų duomenų naudotojams ne tik lengvai ir
paprastai aprašyti duomenų poreikį, bet ir viešai stebėti šio poreikio
nagrinėjimo ir/ar įgyvendinimo eigą.

.. _IVPK: https://ivpk.lrv.lt/
.. _EIMIN: https://eimin.lrv.lt/
.. __: https://gitlab.com/atviriduomenys/manifest/issues

Poreikio nustatymo problema sprendžiama jau kurį laiką tačiau iš daugelio
bandymų (buvo__ daug__ `visokių`__ `bandymų`__) nė vienas nepateisino lūkesčių.
Gal būt nepasiteisino, nes apklausos formos neturi atgalinio ryšio, nėra
galimybės matyti kokių duomenų reikia kitiems, negalima komentuoti, mėgti ar
dalintis duomenų rinkiniais. Tačiau gali būti, kad atvirų duomenų tema tiesiog
nėra įdomi.

.. __: http://opendata.gov.lt/index.php?vars=/uzklausimai/uzklausimai/new/0
.. __: https://docs.google.com/forms/d/e/1FAIpQLSf34fXds_dXBYoBMAwRX_ab1q5Z9dHEcRAoarG78Pfq4lodpQ/viewform
.. __: https://groups.google.com/d/topic/atviriduomenys/eHtQ4wRhkkY/discussion
.. __: https://pwc.qualtrics.com/jfe/form/SV_3VojGqcFB1J2STX

Jei Gitlab eksperimentas pasiteisins kaip patogi priemonė deklaruoti poreikį,
koordinuoti jo įgyvendinimą ir stebėti įgyvendinimo eigą — su ADP sukūrimo
paslaugų teikėjais bus galima aptarti jo integravimą į ADP infrastruktūrą.

Gitlab užduotis rasite čia:

https://gitlab.com/atviriduomenys/manifest/issues

Kaip prašyti duomenų?
=====================

Kaip prisijungti prie Gitlab
----------------------------

Siekiant užtikrinti balsavimų patikimumą, reikia prisijungti prie Gitlab per
Google, Twitter ar kitas socialines paskyras. Tai padaryti labai paprasta.
`Einame į duomenų sąrašo puslapį Gitlab`__. Pirmiausia spaudžiame mygtuką *Sign
in / Register*:

.. __: https://gitlab.com/atviriduomenys/manifest/issues?label_name%5B%5D=Duomenys

.. thumbnail:: /images/2019/sign-in-register.png
   :alt: Sign in / Register

Tada pasirinkite socialinį tinklą kuriame jau esate užsiregistravę:

.. thumbnail:: /images/2019/sign-in-sso.png
   :alt: Prisijungimas per socialinius tinklus.

Tokiu būdu greitai prisijungsite prie Gitlab, be registracijos. Žinoma, jei
pageidaujate galite jungtis ne per socialinius tinklus, o užsiregistruoti
atskirai Gitlab svetainėje.

Kaip balsuoti
-------------

Einame į `duomenų sąrašo puslapį Gitlab`__. Prisijungiame į Gitlab. Peržiūrime
duomenų, kuriuos planuojama atverti sąrašą, kuris atrodo taip.

.. __: https://gitlab.com/atviriduomenys/manifest/issues?label_name%5B%5D=Duomenys

.. thumbnail:: /images/2019/gitlab-uzduociu-sarasas.png
   :alt: GitLab užduočių sąrašas.

Tada reikia atsidaryti patikusią užduotį ir spausti mygtuką patinka.

.. thumbnail:: /images/2019/like-button.png
   :alt: Kaip mėgti duomenų rinkinį.

Kaip įtraukti duomenis, kurių dar nėra sąraše
---------------------------------------------

Jei `sąraše`__ nėra duomenų rinkinio, kurio jums reikia, tada tiesiog sukurkite
naują užduotį. Kuriant naują užduotį svarbiau nurodyti ne konkrečiai kokių
duomenų reikia, o kokiam tikslui. Duomenų atvėrimas turėtų būti nukreiptas į
poveikį, o poveikį kuria projektai naudojantys duomenis, todėl kuriant naujas
užduotis dėl duomenų poreikio rekomenduočiau nurodyti kokiam tikslui reikia
duomenų ir kokį poveikį turės jūsų projektas.

.. __: https://gitlab.com/atviriduomenys/manifest/issues?label_name%5B%5D=Duomenys

.. thumbnail:: /images/2019/nauja-uzduotis.png
   :alt: GitLab naujos užduoties mygtukas.

Kuriant naują užduotį yra galimybė pasirinkti šabloną, kuris gali palengvinti
užduoties pildymą.

.. thumbnail:: /images/2019/uzduoties-sablonas.png
   :alt: Pasirinkite užduoties šabloną.

Tada tiesiog pavadinkite užduotį peržiūrėkite, kas surašyta šablone, ištrinkite tai, ko nereikia, papildykite nauja informacija, kurios trūksta. Prieš pateikdami užduotį įsitikinkite, kad tokios užduoties dar niekas nėra kūręs.

.. thumbnail:: /images/2019/panasios-uzduotys.png
   :alt: Panašių užduočių aptikimas.

Ir jei viskas gerai, pateikite užduotį.

.. thumbnail:: /images/2019/uzduoties-pateikimas.png
   :alt: GitLab užduoties pateikimas.

Kaip bus atsižvelgiama į balsavimo rezultatus
---------------------------------------------

Pateiktas užduotis peržiūrės vienas iš `atvirų duomenų administratorių`__, jei
reikia sutvarkys, priskirs reikiamus duomenų rinkinius, svorius, žymes ir pan.
Į jūsų išsakytus pageidavimus bus atsižvelgta atveriant duomenis `antrame
etape`__.  Galbūt, jei pavyks susikalbėti su tiekėjais, į jūsų nuomonę gali
būti atsižvelgta ir `pirmame etape`__.

.. __: https://gitlab.com/atviriduomenys/manifest/-/project_members
.. __: https://gitlab.com/atviriduomenys/manifest/issues/31
.. __: https://gitlab.com/atviriduomenys/manifest/issues/30

Jei duomenys jau atverti, tačiau netenkina jų kokybė ar trūksta kokių nors
duomenų laukų, taip pat kurkite užduotis, dėkite nuorodas į duomenų šaltinį.

Kol kas atvirų duomenų administratoriai yra Julius_ ir `Eglė`_ iš IVPK, Asta_
iš EIMIN ir `aš`__. Vėliau, galbūt pavyks įtraukti tiekėjus ir atstovus iš įstaigų.

.. _Julius: https://gitlab.com/julius.belickas
.. _Eglė: https://gitlab.com/Cepaitiene
.. _Asta: https://gitlab.com/Asta_Z
.. __: https://gitlab.com/sirex

Visos poreikio užduotys bus priskirtos duomenų rinkinių atvėrimo užduotims.
Galite sekti duomenų atvėrimo užduotis ir gauti visą informaciją, apie tai,
koks progresas atveriant duomenis.

Po to, kai duomenys yra atveriami, duomenų atvėrimo užduotis uždaroma, o kai
atveriami visi projektui reikalingi duomenys, uždaroma ir poreikio užduotis.
Tikslas per kiek įmanoma trumpesnį laiko uždaryti kuo daugiau užduočių ir
laikyti užduočių sąrašą tuščią.

Tikimės, kad šis variantas įtrauks tiek duomenų naudotojus, tiek duomenis
valdančias įstaigas, tiek duomenis atveriančius tiekėjus, visi dirbdami kartu
pasieksime žymiai geresnių rezultatų.
