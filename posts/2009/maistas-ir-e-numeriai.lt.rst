.. title: Maistas ir E numeriai
.. slug: maistas-ir-e-numeriai
.. date: 2009-02-06 08:55:00 UTC+02:00
.. tags: health
.. type: text

Nesenai tapau donoru, `savanoriškai paaukojau savo trombocitus sergantiems
<http://www.kraujas.lt/show.nav.items.php?lng=lt&navIt=192&pageId=174>`_, gavau
donoro pažymėjimą. Ta proga, teko pasidomėti ką valgyti, kad greičiau
atsistatytų atiduotoji kraujo dalis. Taip beskaitinėjant nuklydau į kelis
straipsnius apie maistą ir jo priedus, dažnai žymimus su E raide.

Prisiskaičiau labai daug informacijos ir iš naujo supratau, kad didelė dalis
visų tu E priedų, maistui suteikia tik kosmetines savybes, o žmogaus organizmui
daro didelę žalą. Vienas iš tokių pavyzdžių yra dažikliai, kurie E raidėmis
žymimi nuo E100 iki E199. Didelė dalis tų dažiklių yra labai kenksmingi žmogaus
sveikatai, sukelia vėžinius susirgimus ir kitokias nelaimes, o viskas, ką tie
papildai suteikia maistui – spalva. Rinkdamasis maistą, tikrai mažiausią dėmesį
kreipiu į spalvą, tačiau maisto gamintojai, tam skiria daug dėmesio ir prikiša
visokių nuodų!

Taip besidomėdamas visais papildais sugalvojau paieškoti, taip vadinamų
„cheatsheet“ – lentelė su tam tikra, dažnai naudojama informacija. Tik šiuo
atveju, ieškojau „cheatsheet“, kur būtų surašyti vis kenksmingiausi E numeriai,
kurių reikėtų vengti. Tačiau nieko panašaus neradęs, nusprendžiau pats
pasidaryti. Bendras vaizdas atrodo maždaug taip:

.. thumbnail:: /images/cheatsheet.png

Kartu pateikiu failus ODF ir PDF formatais:

- `enumbers.pdf </files/enumbers.pdf>`_ – PDF failas, iš kurio galėsite
  atsispausdinti

- `enumbers.odt </files/enumbers.odt>`_ – ODF failas, kurį galite redaguoti ir
  tobulinti laikydamiesi `GNU FDL <http://lt.wikipedia.org/wiki/GNU_FDL>`_
  licenzijos sąlygų

Ateityje planuoju nuolat papildyti ir tobulinti šį failą, kai tik surasiu
daugiau laiko įtraukti daugiau pavojingų arba tyrimais įrodytų, saugių E
numerių.

Plačiau apie visus E galite pasidomėti `food-info.net/lt
<http://www.food-info.net/lt/>`_ svetainėje, lietuvių kalba.
