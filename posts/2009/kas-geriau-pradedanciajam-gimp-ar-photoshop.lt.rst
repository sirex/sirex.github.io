.. title: Kas geriau pradedančiajam, Gimp ar Photoshop?
.. slug: kas-geriau-pradedanciajam-gimp-ar-photoshop
.. date: 2009-06-04 09:30:00 UTC+02:00
.. tags: floss, gimp
.. type: text
.. previewimage: /images/wilber-huge-alpha.png

.. thumbnail:: /images/wilber-huge-alpha.png
   :class: previewimage

Gavau laišką, kuriame klausiama kurią programą geriau naudoti pradedant dirbti
su dizainu, Gimp ar Photoshop. Kadangi atsakymas gali būti naudingas ir
kitiems, tai atsakau nauju blogo įrašu.

Aš pats, prieš kokius 5 metus dizainus paišiau su Photoshop, tačiau vėliau
perėjau prie Gimp. Tokį sprendimą daugiausiai lėmė tai, kad Photoshop nėra
pritaikytas Linux OS (prieš 5 metus wine dar nebuvo toks sumanus).

*Tiek Photoshop, tiek Gimp pagalba, daugeliu atvejų galima pasiekti tų pačių
rezultatų. Viskas priklauso nuo įgūdžių, išradingumo ir menininko gyslelės :)*

Photoshop esminis skirtumas – daugiau automatizuotų priemonių. Tuo tarpu
naudojantis Gimp paprasčiausiai reikia žinoti tam tikras technikas, kurių
pagalba pasiekiamas toks pat rezultatas, kaip ir naudojantis tomis priemonėmis.
Trūkumas tai ar privalumas, sunku pasakyti. Automatizuotų priemonių dėka reikia
mažiau galvoti, tuo tarpu išsiaiškinus įvairių efektų kūrimo principus
atsiranda daugiau laisvės jais manipuliuoti.

Gimp pranašesnis tuo, kad yra nemokamas ir veikia visose populiariausiose
platformose.

Photoshop yra didžiulis komercinis produktas, žinoma turintis kur kas daugiau
įvairių funkcijų, tokių kaip CMYK palaikymas ir panašiai. Tačiau daugelis tų
funkcijų svarbios tik specialistams.

Pradedantiesiems rekomenduočiau Gimp, kuris turi tikrai pakankamai funkcijų.

Yra visa gausybė informacijos šaltinių kaip naudotis Gimp, štai kelios
nuorodos:

- `docs.gimp.org <http://docs.gimp.org/2.6/en/>`_ – pilna Gimp dokumentacija.

- `Gimp vadovėlis. <http://www.gimp.org/tutorials/The_Basics/>`_

- `Įvairių technikų ir instrukcijų rinkinys. <http://gimp-tutorials.net/>`_

Linkiu gerų idėjų ir įkvėpimo... :)
