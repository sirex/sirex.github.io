.. title: Lietuvos tūkstantmečio vaikai neturi jokio supratimo apie atvirą kodą!!!
.. slug: lietuvos-tukstantmecio-vaikai-neturi-jokio-supratimo-apie-atvira-koda
.. date: 2009-06-19 20:46:00 UTC+02:00
.. tags: floss
.. type: text

Istorija tokia. Kaip ir visada sėdžiu prie kompiuterio, o žmona žiūri
televizorių. Staiga išgirstu klausimą: **„Populiariausia atviro kodo
licencija?“**, kuris buvo pateiktas tuo metu vykstančioje televizijos laidoje.

Nors buvau giliai susikaupęs ir televizoriaus garsai tarsi plaukė pro šalį,
tačiau vis tik smegenys užfiksavo šį klausimą ir suveikus refleksui surikau:
**GPL!**.

Toliau pasidarė įdomu kas tai per laida ir ką atsakys tie, kam buvo užduotas
klausimas. Išsiaiškinau, kad tuo metu rodė `Lietuvos tūkstantmečio vaikus
<http://www.lrt.lt/tv/shows.php?id=4762767&no=0&cid=1158&grid=4762767>`_.
Citata iš laidos aprašymo: *„Lietuvos televizija pristato gabiausių Lietuvos
vaikų konkursą“*.

Pasidarė dar įdomiau, ką gi atsakys Lietuvos gabiausi vaikai. Tačiau išgirdęs,
atsakymus negalėjau patikėti ką išgirdau!

-  Pirmasis atsakė – **PHP**

-  Antrasis atsakė – **Linux**

Siaubas, jei jau Lietuvos patys gabiausi vaikai ne ką te supranta apie atvirą
kodą, tai ką jau kalbėti apie eilinius Lietuvos piliečius.

Guodžia tik tai, kad bent jau po šios laidos Lietuvos gabiausi vaikai žinos
kokia yra populiariausia atviro kodo licencija, o gal ir plačiau pasidomės.

Reikia kaip nors keisti padėti ir pažindinti Lietuvą su atviru kodu.

