.. title: Windows 7 nuodėmės
.. slug: windows-7-nuodemes
.. date: 2009-09-05 11:31:00 UTC+02:00
.. tags: floss, windows
.. type: text
.. previewimage: /images/windows7sins.png

`Windows 7 pasirodys spalio 22 dieną
<http://windows7news.com/tag/windows-7-release-date/>`_ (`Ubuntu Karmic Koala
spalio 29 dieną <https://wiki.ubuntu.com/KarmicReleaseSchedule>`_). Ta proga
`FSF <http://www.fsf.org/>`_ paleido kampaniją prieš Windows 7:
`windows7sins.org <http://windows7sins.org/>`_.

Kadangi į IT vystymosi tendencijas žiūriu, kiek giliau, nei eilinis kompiuterio
naudotojas, tai nusprendžiau palaikyti FSF ir paskleisti jų žinią.

Ką reiškia „žiūrėti kiek giliau“? Pateiksiu paprastą pavyzdį. Kaip žinote,
viena iš dabartinės pasaulinės krizės atsiradimo priežasčių – beatodairiškas
skolinimasis. Tai lėmė toks neatsakingas žmonių požiūris: „skolinuosi pinigų
būstui įsigyti, skolą atiduosiu per 40 metų, man dabar gerai, o po to bus
matyt, kaip nors išgyvensiu“. Šioje vietoje interpretacijų galima prisigalvoti
kiek tik nori, tačiau viskas ką noriu pasakyti, kad reikia į dalykus žiūrėti
kur kas giliau. Lygiai tas pats ir IT pasaulyje, pavyzdžiui daugelis žmonių
naudoja Windows ir dėl nieko nesuka sau galvos, tačiau jei žiūrėtumėte giliau,
suprastumėte kokie pavojingi dalykai vyksta Microsoft užkulisiuose.

Tai tokia mano įžanga, o dabar apie tuos „pavojingus dalykus“ iš FSF
kampanijos.

.. thumbnail:: /images/windows7sins.png

Naujoji Microsoft Windows operacinės sistemos versija, Windows 7, turi tas
pačias problemas, kurias turi Windows Vista, XP ir visos kitos prieš tai
buvusios versijos – jos yra nuosavybinės (priklauso vienai įmonei).  Windows
naudotojai neturi teisės dalintis, keisti ar aiškintis, kaip jų naudojama
operacinė sistema veikia iš vidaus.

Kadangi Windows 7 yra Microsoft įmonės nuosavybinis produktas, tai reiškia, kad
ši įmonė, visiškai legaliai gali kontroliuoti jos produkcijos naudotojus, per
autorinių teisių įstatymus, įvairias sutartis ir programinės įrangos patentus.
Microsoft naudodamasi savo didžiule įtaka daro spaudimą ir neigiamą poveikį
daugeliui kompiuterių naudotojų. Free Software Foundation, windows7sins.org
svetainėje, pateikiami 7 tokio neigiamo poveikio pavyzdžiai.

**1. Mokymo įstaigų nuodijimas:** Šiandien, daugelis vaikų, kurių mokymosi
procese naudojami kompiuteriai, mokomi naudotis tik vienos įmonės – Microsoft
produkcija. Microsoft išleidžia didžiulius pinigus lobistams ir marketingui,
kad galėtų „nusipirkti“ mokymosi įstaigas.  Kompiuterių naudojimas mokyme,
turėtų suteikti daugiau laisvės ir galimybių, bet tai tikrai neturėtų būti dar
vienas kelias didelės korporacijos monopolijai įtvirtinti.

**2. Asmens privatumo užgrobimas:** Microsoft naudoja programinę specialią
programinę įrangą, tokią, kaip Windows Genuine Advantage, kuri tikrina
naudotojo kompiuterio kietojo disko turinį. Licencija, su naudotojai privalo
sutikti prieš naudojant Windows, įspėja, kad Microsoft teisę tikrinti jūsų
kompiuterio disko turinį, be įspėjimo.

**3. Monopolijos stiprinimo elgsena:** Beveik visi kompiuteriai, kuriuos galima
įsigyti, turi įdiegtą Windows operacinę sistemą – be teisės rinktis. Microsoft
diktuoja sąlygas kompiuterių kompiuterių gamintojams, kurie spaudžiami įdiegti
Windows į savo parduodamus kompiuterius, nors dažnai naudotojai nori įsigyti
tiesiog kompiuterį, be jokios operacinės sistemos. Net jei kompiuteris
parduodamas su kita operacine sistema, tokia kaip GNU/Linux, dažniausiai prieš
tai turėjo įdiegtą Windows OS.

**4. Užrakinimas:** Microsoft reguliariai bando versti naudotojus atsinaujinti
naudojamą produkciją, paskelbdami, kad senesnės Windows arba Office versijos
nebe palaikomos, išpučiami reikalavimai kompiuteriui. Daugeliui žmonių tai
reiškia veikiančių kompiuterių išmetimą, vien tik tam, kad galėtų naudoti
naujausią Windows versiją.

**5. Standartų išnaudojimas:** Microsoft bandė sustabdyti kompiuterinių
dokumentų standartizavimo procesą todėl, kad `OpenDocument Format
<http://lt.wikipedia.org/wiki/OpenDocument>`_ (ODF) standartas kėlė grėsmę
prarasti turimą įtaką su paplitusiu nuosavybiniu Word DOC formatu. Kad būtų
sustabdytas dokumentų standartizavimas, buvo įsitraukta į užkulisinę veiklą,
papirkinėjami standartizacijos komisijos nariai ir panašiai. Nepavykus
sustabdyti ODF, Microsoft nesutiko naudoti šio standarto ir vietoje to,
panašiu, keliu, kaip ir buvo bandoma sustabdyti dokumentų standartizavimą,
inicijavo dar vieną dokumentų formatų standartą `OOXML
<http://en.wikipedia.org/wiki/Office_Open_XML>`_, kurį patys sukūrė ir pritaikė
savo produkcijai.

**6. Skatinamas skaitmeninio ribojimo valdymas (DRM):** Per Windows Media
Player, Microsoft, bendradarbiaudama kartu su didelėmis media kompanijomis
kuria įvairius ribojimus draudžiančius kopijuoti, klausyti ir peržiūrėti muziką
ar vaizdo įrašus Windows operacinėje sistemoje.  Pavyzdžiui, gavus NBC
užklausimą, Microsoft turi visas priemones uždrausti Windows naudotojams
įsirašyti televizijos laidas, kurias įsirašyti jie turi pilną teisę.

**7. Grėsmė naudotojų saugumui:** Windows turi ilgą saugomo pažeidžiamumų
istoriją, per kuriuos plinta virusai, atsiranda galimybė perimti kompiuterį per
tinklą, kad jį būtų galima panaudoti kaip brukalų siuntimo priemonę. Kadangi
programinės įrangos išeities tekstai yra įslaptinti, visi priklausomi tik nuo
Microsoft malonės ir tikisi, kad visos saugumo skylės bus ištaisytos. Tačiau
Microsoft turi savų tikslų kalbant apie saugumą, kurie ne visada sutampa su
naudotojų pageidavimais.

Tu gali rinktis!
================

Su laisvomis operacinėmis sistemomis, tokios kaip GNU/Linux, galite daugiau ar
mažiau daryti tą patį ką ir su Windows. Skirtumas tik tas, kad su laisvomis
programomis naudotojai skatinami dalintis, taikyti savo poreikiams ir
studijuoti iš ko ir kaip padaryta programa. Laisvų operacinių sistemų
naudojimas – geriausias būdas pabėgti nuo Microsoft ir išvengiant galimybės
tapti šių septinių nuodėmių aukomis. Programos ir kompiuteriai visą laiką turi
vienokių ar kitokių trūkumų, tačiau naudojant laisvas programas yra galimybė
visas atsiradusias problemas pasitaisyti patiems ir visiems kitiems.

Pabaigai
========

Nežinau, kaip jūs, bet aš niekada nepritariau labai stipriai išaugusių
korporacijų viešpatavimui. Nors ir gyvenu demokratinėje šalyje, kurioje turiu
teisę pats išsirinkti savo vadovą, tačiau tikrai nesinori, kad tavo išrinkta
valdžia atsidurtu kažkokios tai stambios korporacijos monopolio šešėlyje.
Kadangi korporaciją valdo vienas ar keli žmonės, tai labiau panašu ne į
demokratiją, o į monarchiją.

Manau, kad Microsoft yra viena iš tokių korporacijų, kuri iškilo pakankamai
aukštai ir tolesnis kilimas tikrai neleistinas. Jau nekartą atsimušiau į
Microsoft sieną, tikrai nenoriu, kad ateityje tokių sienų būtų dar daugiau...

Siūlau visiems susimastyti, priešingu atveju visai netrukus galima skaudžiai
nukentėti sugrįžtant į vergovės laikus.
