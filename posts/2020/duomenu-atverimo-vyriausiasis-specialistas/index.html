<!DOCTYPE html>
<html prefix="
        og: http://ogp.me/ns# article: http://ogp.me/ns/article#
    " vocab="http://ogp.me/ns" lang="en">
<head>
<meta charset="utf-8">
<meta name="viewport" content="width=device-width">
<title>Duomenų atvėrimo vyriausiasis specialistas | Sirex web log</title>
<link href="../../../assets/css/all-nocdn.css" rel="stylesheet" type="text/css">
<meta name="theme-color" content="#5670d4">
<meta name="generator" content="Nikola (getnikola.com)">
<link rel="alternate" type="application/rss+xml" title="RSS" hreflang="en" href="../../../rss.xml">
<link rel="canonical" href="https://sirex.lt/posts/2020/duomenu-atverimo-vyriausiasis-specialistas/">
<!--[if lt IE 9]><script src="../../../assets/js/html5shiv-printshiv.min.js"></script><![endif]--><meta name="author" content="Sirex">
<link rel="prev" href="../../2019/test-one-thing-in-one-test-function/" title="Test one thing in one test function" type="text/html">
<meta property="og:site_name" content="Sirex web log">
<meta property="og:title" content="Duomenų atvėrimo vyriausiasis specialistas">
<meta property="og:url" content="https://sirex.lt/posts/2020/duomenu-atverimo-vyriausiasis-specialistas/">
<meta property="og:description" content="Įspėjimas
Visa mano asmeniniame bloge pateikta nuomonė yra mano asmeninė subjektyvi
nuomonė, o ne oficiali IVPK pozicija.

Šią savaitę, nuo pirmadienio, pradėjau dirbti IVPK Skaitmeninės aplinkos
skyr">
<meta property="og:type" content="article">
<meta property="article:published_time" content="2020-10-25T19:33:26+02:00">
</head>
<body>
    <a href="#content" class="sr-only sr-only-focusable">Skip to main content</a>
    <div id="container">
         <main id="content"><article class="post-text h-entry hentry postpage" itemscope="itemscope" itemtype="http://schema.org/Article"><header><h1 class="p-name entry-title" itemprop="headline name">Duomenų atvėrimo vyriausiasis specialistas</h1>
        <div class="metadata">
            <p class="dateline">
            <time class="published dt-published" datetime="2020-10-25T19:33:26+02:00" itemprop="datePublished" title="2020-10-25 19:33">2020-10-25 19:33</time></p>
        </div>
        
    </header><div class="e-content entry-content" itemprop="articleBody text">
    <div>
<div class="admonition admonition-ispejimas">
<p class="admonition-title">Įspėjimas</p>
<p>Visa mano asmeniniame bloge pateikta nuomonė yra mano asmeninė subjektyvi
nuomonė, o ne oficiali IVPK pozicija.</p>
</div>
<p>Šią savaitę, nuo pirmadienio, pradėjau dirbti IVPK <a class="reference external" href="https://ivpk.lrv.lt/lt/struktura-ir-kontaktai/kontaktai-1">Skaitmeninės aplinkos
skyriaus</a> duomenų atvėrimo vyriausiuoju specialistu.</p>
<div class="admonition admonition-pastebejimas">
<p class="admonition-title">Pastebėjimas</p>
<p>IVPK svetainėje, kontaktų puslapyje nėra galimybės gauti tiesioginę nuorodą
į konkretų skyrių. Nepatogu. Ta pati problema yra ne tik kontaktų puslapyje,
bet ir kituose puslapiuose, kuriuose naudojami suskleidžiamieji sąrašai.</p>
</div>
<p>Su atvirais duomenimis ir kartu su IVPK jau dirbu gan seniai. Šią vasarą IVPK
nusprendė papildyti atvirų duomenų komandą naujais žmonėmis ir paskelbė, kad
ieško <em>duomenų atvėrimo vyriausiojo specialisto</em>. Ilgai negalvojęs nusprendžiau
pretenduoti į šią poziciją, kadangi ir taip labai daug laiko skiriu atviriems
duomenimis, o čia dar ir pinigų kažkiek už tai gausiu. Aišku atlyginimas
valstybinėje įstaigoje daugiau nei du kartus mažesnis lyginant su programuotojų
rinkos atlyginimais, bet šiuo atveju man labiau įdomus pats projektas.</p>
<p>Ši darbo vieta yra terminuota ir termino pabaiga sutampa su atvirų duomenų II
etapo projekto pabaiga 2023-08-31. Na bet manau, kad trys metai yra pakankamai
daug laiko ir per tiek laiko galima gan daug pasistūmėti su atvirais duomenimis.
Ypač dirbant prie to pilną darbo dieną ir skiriant didžiąją dalį laisvalaikio,
ką dariau iki šiol.</p>
<p>Mano pagrindinis darbas bus duomenų atvėrimo proceso priežiūra. T.y. turėsiu
užtikrinti, kad duomenys būtų atverti kokybiškai, būtų laikomasi vieningų
standartų ir pan.</p>
<p>Pirmoji mano užduotis yra techninės specifikacijos paruošimas II etapo viešajam
pirkimui. Deja viešuosiuose pirkimuose negalima aiškiai ir konkrečiai įvardinti
technologijų ar priemonių kurių reikia. Vietoj to, tenka aprašyti ką įrankis
turi daryti.</p>
<p>Antroji užduotis viešųjų pirkimų tarnybos (VPT) duomenų atvėrimas. VPT duomenis
jau praktiškai esu atvėręs, tačiau liko dar keletas klaidų, kurias reikia
pataisyti prieš publikuojant duomenis.</p>
<p>Kadangi dabar dirbu už mokesčių mokėtojų pinigus, tai jaučiu atsakomybę
atsiskaityti už tai, kaip naudojami mokesčių mokėtojų pinigai. Todėl stengsiuosi
rašyti savo bloge apie tai, ką darau. Tikiuosi IVPK vadovybė mano viešų
ataskaitų labai necenzūruos.</p>
<div class="section" id="ii-duomenu-atverimo-etapas">
<h2>II duomenų atvėrimo etapas<a href="#ii-duomenu-atverimo-etapas" class="headerlink" title="Permalink to this heading">¶</a></h2>
<p>Prieš daugiau nei metus laiko prasidėjo <a class="reference external" href="../../2019/paskelbtas-atviru-duomenu-portalo-viesasis-pirkimas/">pirmasis duomenų atvėrimo etapas</a>, kuris jau yra
baigtas. Pirmo etapo rezultatas, paleistas <a class="reference external" href="https://data.gov.lt/">data.gov.lt</a> atvirų duomenų
katalogas <a class="reference external" href="https://ckan.org/">CKAN</a> pagrindu ir atverti 5 įstaigų duomenys, viso 300 duomenų
rinkinių. Pats katalogas nėra skirtas duomenų saugojimui, nors galima įkelti
ir nedidelės apimties duomenis. Kataloge pateikiama informacija apie duomenų
rinkinius ir nuorodos į duomenų šaltinius.</p>
<p>Jei atsimenat, gal prieš metus laiko buvo pradėta ruoštis antrajam etapui,
kur kartu su IVPK ir EIMIN organizavom <a class="reference external" href="https://gitlab.com/atviriduomenys/manifest/-/issues">apklausą</a> dėl duomenų poreikio.
Remiantis šia apklausa buvo sudarytas 50 įstaigų sąrašas, kurių duomenis
planuojama atverti antrajame etape.</p>
<p>Pats antrasis etapas jau įgauna pagreitį, mano naujieji kolegos aktyviai rengia
sutartis su įstaigomis kurios atversi duomenis, ofise toks jausmas kaip
skambučių centre. Įstaigos dažnai skambina, konsultuojasi ir ruošiasi duomenų atvėrimui.</p>
<p>Iš esmės valstybinių įstaigų duomenų atvėrimas nėra techninė problema, didele
dalimi tai yra žmonių problema. Kadangi duomenų atvėrime dalyvauja daug
įstaigų, tose įstaigose dirba daug žmonių, visi žmonės turi (arba neturi)
skirtingą supratimą apie atvirus duomenis. Biurokratinis aparatas taip pat
apsunkina reikalus, kadangi kiekvienas pajudėjimas turi turėti finansavimą,
teisinį pagrindą ir pan.</p>
<p>Kiek žinau, visam antram etapui bus skirta apie 2.5 mln €. Visi šie pinigai bus
paskirstyti institucijų duomenų atvėrimui, institucijoms ir joms talkinantiems
paslaugų tiekėjams, institucijų darbuotojų mokymams ir nedidelė dalis - Atvirų
duomenų katalogui tobulinti. Finansai įstaigoms skiriami pagal atveriamų duomenų
kiekį ir reikalingų atlikti veiklų apimtį, nuo kelių šimtų iki keliasdešimt
tūkstančių €. Manau skiriami finansai pakankamai neblogi ir duomenims atverti
turėtų užtekti. Ne šiaip sau CSV failus eksportuoti, bet atverti duomenis aukštu
brandos lygiu.</p>
<p>Vienintelė problema, kad visoje Lietuvoje valstybinių įstaigų yra apie 4000.
Tai antrasis etapas dengia vos 1.25% viso valstybinio sektoriaus. Na bet
žinoma, svarbu ne tik kiekybė, bet ir kokybė.</p>
</div>
<div class="section" id="kokiu-istaigu-duomenys-bus-atverti">
<h2>Kokių įstaigų duomenys bus atverti?<a href="#kokiu-istaigu-duomenys-bus-atverti" class="headerlink" title="Permalink to this heading">¶</a></h2>
<p>Kaip ir minėjau, viso bus atverta 50 įstaigų duomenys. Įstaigos bus skirstomos į
tokias tris kategorijas:</p>
<ul class="simple">
<li><p>Atveriančios savo jėgomis.</p></li>
<li><p>Atveriančios savarankiškai per pasirinktą tiekėją.</p></li>
<li><p>Atveriančios per IVPK centralizuotą pirkimą.</p></li>
</ul>
<p>Skirtingos įstaigos, turi skirtingus IT pajėgumus, todėl ir skirtingai atveria duomenis.</p>
<p>Pilnas įstaigų sąrašas, kurių duomenis planuojama atverti yra toks:</p>
<ul class="simple">
<li><p>Aplinkos apsaugos agentūra</p></li>
<li><p>Aplinkos apsaugos departamentas</p></li>
<li><p>Aplinkos ministerija</p></li>
<li><p>Audito, apskaitos, turto vertinimo ir nemokumo valdymo tarnyba</p></li>
<li><p>Automobilių kelių direkcija</p></li>
<li><p>Bendrasis pagalbos centras</p></li>
<li><p>Finansų ministerija</p></li>
<li><p>GIS-Centras</p></li>
<li><p>Geologijos tarnyba</p></li>
<li><p>Hidrometeorologijos tarnyba</p></li>
<li><p>Higienos institutas</p></li>
<li><p>Informacinės visuomenės plėtros komitetas</p></li>
<li><p>Informatikos ir ryšių departamentas</p></li>
<li><p>Kalėjimų departamentas</p></li>
<li><p>Migracijos departamentas</p></li>
<li><p>Mokslo, inovacijų ir technologijų agentūra</p></li>
<li><p>Muitinės departamentas</p></li>
<li><p>Muitinės informacinių sistemų centras</p></li>
<li><p>Nacionalinis transplantacijos biuras</p></li>
<li><p>Nacionalinis vėžio institutas</p></li>
<li><p>Nacionalinė teismų administracija</p></li>
<li><p>Nacionalinė žemės tarnyba</p></li>
<li><p>Narkotikų, tabako ir alkoholio kontrolės departamentas</p></li>
<li><p>Neįgalumo ir darbingumo nustatymo tarnyba</p></li>
<li><p>Policijos departamentas</p></li>
<li><p>Radiacinės saugos centras</p></li>
<li><p>Registrų centras</p></li>
<li><p>Regitra</p></li>
<li><p>Statistikos departamentas</p></li>
<li><p>Statybos produkcijos sertifikavimo centras</p></li>
<li><p>Transporto saugos administracija</p></li>
<li><p>Užkrečiamųjų ligų ir AIDS centras</p></li>
<li><p>Valstybinio socialinio draudimo fondo valdyba</p></li>
<li><p>Valstybinė akreditavimo sveikatos priežiūros veiklai tarnyba</p></li>
<li><p>Valstybinė kultūros paveldo komisija</p></li>
<li><p>Valstybinė ligonių kasa</p></li>
<li><p>Valstybinė maisto ir veterinarijos tarnyba</p></li>
<li><p>Valstybinė miškų tarnyba</p></li>
<li><p>Valstybinė mokesčių inspekcija</p></li>
<li><p>Valstybinė saugomų teritorijų tarnyba</p></li>
<li><p>Valstybės garantuojamos teisinės pagalbos tarnyba</p></li>
<li><p>Valstybės kontrolė</p></li>
<li><p>Valstybės tarnybos departamentas</p></li>
<li><p>Vilniaus universiteto ligoninė Santaros klinikos</p></li>
<li><p>Vyriausioji rinkimų komisija</p></li>
<li><p>Ryšių reguliavimo tarnyba</p></li>
<li><p>Socialinės apsaugos ir darbo ministerija</p></li>
<li><p>Užsienio reikalų ministerija</p></li>
<li><p>Valstybinis patentų biuras</p></li>
<li><p>Vidaus reikalų ministerija</p></li>
</ul>
<p>Manau sutiksite, kad sąrašas yra pakankamai solidus.</p>
</div>
<div class="section" id="atviru-duomenu-komanda">
<h2>Atvirų duomenų komanda<a href="#atviru-duomenu-komanda" class="headerlink" title="Permalink to this heading">¶</a></h2>
<p>Komandoje atsakingoje už duomenų atvėrimo organizavimą dirba 5 žmonės. Projekto
vadovas, trys žmonės atsakingi už projekto administravimo dalį ir vienas žmogus
atsakingas už techninės dalies priežiūra.</p>
<p>IVPK atvirų duomenų komandos pagrindinė paskirtis, pačio projekto priežiūra, o
ne duomenų atvėrimas. Duomenų atvėrimą darys pačios įstaigos arba įstaigoms
duomenis atvers viešąjį pirkimą laimėję tiekėjai.</p>
<p>Kadangi pirkimas didelis, tai jis bus suskaidytas į dalis, dalių bus tiek kiek
duomenis atveriančių įstaigų. Tai reiškia, kad kiekvieną dalį gali laimėti
skirtingas tiekėjas, bet gali visas dalis laimėti ir vienas tiekėjas. Gali būti visaip.</p>
<p>Pirmame etape, atveriant 5 įstaigų duomenis, viešąjį pirkimą laimėjo 4 įmonių
grupė iš kurių viena kūrė duomenų katalogą, kitos trys atvėrė duomenis.</p>
<p>Tiekėjai dažniausiai yra suinteresuoti už kuo didesnę sumą pinigų padaryti kuo
mažiau darbo. Tai yra visai normalu, nes tiekėjai yra verslo įmonės siekiančios
gauti pelną.</p>
<p>Todėl visos komandos pagrindinis tikslas padaryti atvirkščiai, kad tiekėjai už
kuo mažesnę pinigų sumą padaryti kiek įmanoma daugiau darbo. Ką noriu pasakyti,
kad paprasčiausias CSV failų eksportas nepraeis. Tiekėjams reikės įdėti daugiau pastangų.</p>
<p>Tikiuosi galutiniame rezultate gausis geras balansas.</p>
</div>
<div class="section" id="mano-vizija">
<h2>Mano vizija<a href="#mano-vizija" class="headerlink" title="Permalink to this heading">¶</a></h2>
<p>Į įvairias atvirų duomenų veiklas esu įsitraukęs kažkur nuo 2012 metų. Per tiek
laiko teko pamatyti gan daug. Per visą šį laiką turiu pakankamai aiškų matymą,
kaip organizuoti duomenų atvėrimą, kad su mažiausiomis sąnaudomis būtų pasiektas
didžiausias rezultatas.</p>
<p>Bandžiau įvairius variantus. Kažkuriuo metu buvau labai susižavėjęs <a class="reference external" href="https://en.wikipedia.org/wiki/Linked_data">Linked
Data</a>, daug apie tai skaičiau, domėjausi ir galiausiai pradėjau advokatauti ir
siūlyti įstaigoms, kad tai yra teisingiausias variantas atveriant duomenis. Bet
šis variantas nepasiteisino, nes <a class="reference external" href="https://en.wikipedia.org/wiki/Linked_data">Linked Data</a> yra gan sudėtingas ir mažai
žinomas dalykas. Bandant apie tai kalbėti su ne techniniais žmonėmis, likdavau
absoliučiai nesuprastas, bet net ir kalbant apie tai su techniniais žmonėmis
sulaukdavau neigiamos reakcijos, nes paprasčiausiai mažai kas yra apie tai girdėję.</p>
<p>Toliau bandžiau kiek įmanoma supaprastinti Linked Data principus, išreiškiant
juos per visiems gerai žinomą reliacinį duomenų modelį, tačiau išlaikant
esminius metaduomenis, kad duomenys lengvai konvertuotųsi į Linked Data. Duomenų
struktūroms aprašyti pasidariau nesudėtingą schemą, o patiems aprašams
pasirinkau YAML formatą. Tačiau ir tai nepasiteisino, nes vis dar buvo per daug sudėtinga.</p>
<p>Galiausiai priėjau išvados, kad visi labai gerai supranta ir moka naudotis
skaičiuoklėmis (Excel ir pan.). Tada visą tą duomenų struktūros aprašų idėją
perkėliau iš YAML failų į vieną gan nedidelę lentelę. Ir taip pagaliau pavyko
pasiekti, kad žmonės tai suprastu. Vis tik toje lentelėje yra užkoduota labai
daug logikos, bet bent jau esminiai principai daugumai yra gan aiškūs.</p>
<p>Tokios duomenų struktūros aprašo lentelės idėja kilo kažkur prieš du metus, per
tą laiką lentelė nemažai keitėsi, kol galiausiai pavyko ištobulinti gan gerai
veikiantį variantą, kuris su gan nedideliu metaduomenų praradimu konvertuojasi
atgal į YAML failus ir į Linked Data, leidžia aprašyti įvairių duomenų
šaltinių struktūrą.</p>
<p>Tokia struktūros aprašo lentelė yra visos mano idėjos pagrindas. Per paskutinius
du metus įgyvendinau <a class="reference external" href="https://gitlab.com/atviriduomenys/spinta/">atvirų duomenų automatizuoto atvėrimo priemonę</a>, kurią
praktiškai išbandžiau su VPT, LRS ir VRK duomenimis. Kurdamas tokią priemonę
išbandžiau duomenų struktūros aprašų lentelę praktiškai su įvairiais duomenų šaltiniais.</p>
<p>Įstaigoms atveriančioms duomenis užtenka parengti tik duomenų struktūros aprašą
(vieną Excel lentelę). O toliau visas duomenų atvėrimas pilnai automatizuojamas.
Ne gana to, struktūros aprašas leidžia automatiškai generuoti API atvertiems
duomenims, leidžia atvertus duomenis publikuoti įvairiais formatais įskaitant ir
RDF, išlaikomi ryšiai tarp objektų, galimos įvairios duomenų modelio
transformacijos, duomenų normalizacija ir pan.</p>
<p>Tokiu būdu atskiriamas pats duomenų atvėrimas, kuriam užtenka tik parengti
šaltinio duomenų struktūros aprašą, nuo automatizuotos priemonės, kuri gali būti
naudojama visose įstaigose atveriančiose duomenis. Tai turėtų maksimaliai
optimizuoti duomenų atvėrimo darbus.</p>
<p>Kaip visa tai veikia esu gan išsamiai <a class="reference external" href="https://atviriduomenys.readthedocs.io/lt/latest/">dokumentavęs</a>. Analogiško duomenų
struktūros aprašo specifikacija yra paskelbta IVPK <a class="reference external" href="https://data.gov.lt/opening/learningmaterial/6">atvirų duomenų kataloge</a>.</p>
<p>Ir galiausiai viso to pagrindu rengiu techninę specifikaciją tiekėjams, kurie
atvers duomenis.</p>
<p>Planuoju daryti keletą nuotolinių vaizdo dirbtuvių, kurių metu žodžiu bandysiu
paaiškinti, kaip rengti duomenų struktūros aprašus, atsakysiu į iškilusius
klausimus. Tikiuosi tokia komunikacija padės visoms duomenų atvėrime
dalyvaujančioms šalims geriau susikalbėti.</p>
</div>
</div>
    </div>
    <aside class="postpromonav"><nav><ul class="pager hidden-print">
<li class="previous">
                <a href="../../2019/test-one-thing-in-one-test-function/" rel="prev" title="Test one thing in one test function">Previous post</a>
            </li>
        </ul></nav></aside><nav id="menu"><ul>
<li><a href="../../../">Index</a></li>
                <li><a href="../../">Archive</a></li>
                <li><a href="../../../tags/">Tags</a></li>
                <li><a href="../../../rss.xml">RSS feed</a></li>

    
    
    
    </ul></nav></article></main>
</div>
                <script src="../../../assets/js/all-nocdn.js"></script><script>
    baguetteBox.run('div#content', {
        ignoreClass: 'islink',
        captions: function(element) {
            return element.getElementsByTagName('img')[0].alt;
    }});
    </script>
</body>
</html>