.. title: Linux viešosiose vietose
.. slug: linux-viesosiose-vietose
.. date: 2011-07-19
.. tags: ubuntu, linux, floss
.. type: text

Ar jums teko matyti Linux, naudojamus viešosiose vietose? Jei taip, prašau
nepasididžiuoti ir pasidalinkite informacija ar vaizdine medžiaga, jei tokią
turite.

Žemiau pateikiu visų Linux panaudojimo viešose vietose atvejų rinkinį.

Mint Vinetu
===========

`Mint Vinetu`_ yra neįprastas knygynas arba jauki vieta, kur galima pigiau
įsigyti rekomenduojamas knygas, skaityti gurkšnojant mėtų arbatą ar priduoti
perskaitytas knygas, nes dalintis yra džiaugsmas.

Jei dar ten nebuvote, siūlau apsilankyti.

.. thumbnail:: /images/mint-vinetu-ubuntu.jpg
   :alt: Ubuntu darbo vieta, `Mint Vinetu`_ knygyne

Ubuntu šioje vietoje naudojamas kompiuteryje, kuriuo gali naudotis knygyno
lankytojai.

.. _Mint Vinetu: http://www.mintvinetu.com/

Fotoservisas
============

Fotoservisas_ yra internetinė foto laboratorija, kurioje internetu galite
užsisakyti nuotraukų gaminimą ir atsiimti artimiausiame salone pagamintas
nuotraukas popieriniame variante.

Ubuntu šioje vietoje naudojamas kompiuteryje, kuris skirtas nuotraukų peržiūrai
prieš spausdinant, kad būtų galimybė atsirinkti kurias nuotraukas norite
spausdinti. Kadangi yra nemaža tikimybė, kad kai kurie lankytojai prie to
kompiuterio prijungs laikmenas užkrėstas virusais, tai Ubuntu, būdamas atsparus
kompiuteriniams virusams puikiai gelbsti.

.. _Fotoservisas: http://fotoservisas.lt/

